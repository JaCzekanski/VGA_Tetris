Tak, tak. Kolejny tetris. Ale czym wyróżnia się mój spośród innych?
- Architektura - to nie pc, smartfon czy komórka, moja własna platforma oparta o mikrokontroler 8bitowy.
- Kod - postanowiłem całą grę napisać w assemblerze


Specyfikacja
Procesor: Atmega8 (8kB flash, 1kB SRAM) 
Obraz: 104x120px, 16kolorów 
Wejście: Pad od Pegasusa (8 przycisków) 
Dźwięk: Mono, generowany przez PWM (niestety nie ma, brakło czasu) 

Dlaczego?
Projekt wykonany na konkurs na serwisie Elektroda.pl. Konkurs był bardzo dobrą motywacją do nauki architektury AVR od najniższego poziomu (assembler). Dodatkowo nauczyłem się generować obraz VGA i poprowadziłem projekt od pomysłu do gotowego urządzenia.

Efekt?
Ukończona, działająca "konsola" wraz z klonem gry Tetris, 2gie miejsce w konkursie, ponad 2 tysiące linii kodu w czystym assemblerze, duma z ukończonego projektu (od projektu gry, schematu, PCB, kodu po działającą konsole).

Co w tym takiego trudnego? Ano to, że nie mam biblioteki jak SDL czy Allegro, gdzie wywołuje funkcję do wyświetlenia obrazka na ekranie. Nie mam żadnych funkcji, nawet systemu operacyjnego czy nawet czegoś pokroju BIOSu. Wszystko musiałem zaimplementować samemu, włączając w to generację obrazu linia po linii ( czyli to, czym normalnie zajmuje się karta graficzna ), gdzie musiałem liczyć instrukcje co do cyklu, w innym przypadku obraz rozsynchronizowywał się lub wyświetlał błędnie, następnie funkcje wyższego poziomu jak wyświetlanie tilesa i później wyświetlanie fontów czy obrazków.

Kod: http://dl.dropbox.com/u/1753596/VGA_Tetris_src.zip 
Schemat i PCB: http://dl.dropbox.com/u/1753596/VGA_Tetris_schemat.zip 

Jeżeli kogoś interesuje reszta technikalii to zapraszam tutaj: http://www.elektroda.pl/rtvforum/topic2177246.html 

Tutaj projekt, w którym autor wyciągnął wszystko z tego 8bitowca. Pełen szacun. http://www.linusakesson.net/scene/craft/